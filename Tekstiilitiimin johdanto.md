#Johdanto

Vuosia sitten tiimin toisella osapuolella ja selvityksen tilaajalla Elena Tuomikoskella oli yritys, jonka tarkoituksena oli järjestää tekstiilijätteiden kerääminen Venäjällä, niiden jatkokäsittely Suomessa ja viedä uusiokuituja takaisin Venäjälle uusiokäyttöön. Yritystä varten oli suunniteltu verkkoalusta, joka yhdistää tekstiilijätteiden omistajat, tekstiilijätteiden jatkokäsittelijät ja uusiokuitujen jatkokäsittelijät.   
Sodan seurauksena yritys Venäjällä on lakkautettu, mutta idea jäi ja siksi alettiin pohtia, kuinka vastaava liikeidea saataisi toimimaan muualla Euroopassa.   
Italia valittiin mukaan selvitykseen, koska se on tekstiili- ja muotimaailman vallitseva trendien luoja. Uzbekistan taas on trendien seuraaja, joka pyrkii mukaan EU-markkinoille ja on suuri tekstiiliraaka-aineiden tuottajamaa.   

Työn tarkoituksena oli tutkia oppilastyönä, mitä tapahtuu tekstiilialalla Italiassa ja Uzbekistanissa ja miten yrityksen verkkoalusta voisi palvella tekstiilialan eri sidosryhmiä molemmissa maissa.   

Halusimme myös selvittää, kuinka molemmat maat ovat valmistumassa kiertotalouden siirtymään.
Selvitystyössä käytimme Palvelumuotoilu- ja innovaatiot- kurssilta saamiamme työkaluja ja menetelmiä. 
Tutkimustyön tueksi järjestimme muutamia haastatteluita kohdemaihin, hyödynsimme ajankohtaista mediaa, eri alojen mediatutkimustietoa ja valtioiden tilastoja.
